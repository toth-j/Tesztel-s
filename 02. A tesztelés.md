## A tesztelés céljai

A tesztelés céljai:
* megtalálni a hibákat;
* növelni a minőséggel kapcsolatos megbízhatóságot, 
* információt nyújtani;

Az általános felfogás szerint a tesztelés csak tesztek futtatásából áll, vagyis a szoftver használatát, futtatását jelenti. Ez része a tesztelésnek, de a tesztelés nem csak ebből áll.

Teszttevékenységek a teszt futtatása előtt és után is léteznek. Például ilyenek: a teszttervezés, a tesztadatok előállítása, a tesztesetek tervezése,  jelentés készítése, tesztlezárás, … 

## A tesztelés fajtái

Továbbá a tesztelés magában foglalja a dokumentumok felülvizsgálatát (beleértve a forráskódot is).

Statikus tesztelés: // TODO

Dinamikus tesztelés: // TODO

A hibakeresés és a tesztelés két különböző fogalom. A dinamikus teszt kimutathatja a programhibák által okozott meghibásodásokat.

A hibakeresés pedig egy fejlesztői tevékenység, mely során felderítik a hibák okát, kijavítják a kódot és ellenőrzik, hogy a hibát megfelelően orvosolták-e. Ezt követően egy tesztelő által végrehajtott újrateszteléssel bizonyosodnak meg arról, hogy a javítás eredményes volt. A feladatok más-más felelősségi körbe tartoznak: a tesztelést a tesztelők, a hibakeresést a fejlesztők végzik. 

## A tesztelés pszichológiája

A tesztelés és a felülvizsgálat a szoftverfejlesztéstől eltérő gondolkodásmódot kíván. A megfelelő gondolkodásmód birtokában a fejlesztők képesek a saját kódjaik tesztelésére, általában azonban ezt a feladatot tesztelőre bízzák, hogy az erőforrások jobban összpontosuljanak. Ez további előnyöket is jelent, nevezetesen független, képzett, professzionális tesztelési erőforrásokat. Független tesztelést a tesztelés bármely szintjén lehet alkalmazni. Bizonyos fokú függetlenség (a szerzői elfogultság kizárásával) gyakran hatékonyabbá teszi a tesztelőt a hibák és a meghibásodások megtalálásában. A függetlenség azonban nem helyettesíti a jártasságot, a fejlesztők saját kódjukban sok hibát hatékonyan megtalálnak. A függetlenség néhány szintje – alulról felfelé - a következőképpen definiálható:

- A tesztelt szoftver fejlesztője (fejlesztői) által tervezett tesztek (alacsony szintű függetlenség).
- Más(ok) által tervezett tesztek (például valaki a fejlesztői csapatból).
- Más szervezeti csoporthoz (például egy független tesztelő csapathoz) tartozó - személy(ek) vagy tesztelési szakértők (például használhatósági vagy - teljesítményteszt) által tervezett tesztek.
- Más szervezethez vagy céghez tartozó személy(ek) által tervezett tesztek - (outsourcing vagy egy külső testület tanúsítványa).

Az embereket és a projekteket a célok viszik előre. Az emberek hajlamosak hozzáigazítani terveiket a menedzsment vagy más projektrésztvevők által meghatározott célokhoz, erre példa a hibák megtalálása vagy annak ellenőrzése, hogy a szoftver a céljának megfelelően működik. Ezért fontos a tesztcélok pontos, érthető meghatározása.

A teszt során tapasztalt meghibásodások feltárását gyakran a termék, vagy a szerző elleni kritikának fogják fel. Emiatt a tesztelést gyakran destruktív tevékenységnek tekintik, annak ellenére, hogy valójában konstruktív a termék kockázatának kezelésében. Egy rendszer programhibáinak kutatása kíváncsiságot, szakszerű pesszimizmust, kritikus szemléletet, a részletekre való odafigyelést, a fejlesztőkkel való jó kommunikációt és a hibasejtéseket megalapozó tapasztalatot kíván.

A hibák, programhibák konstruktív szemléletű közlésével elkerülhetők a tesztelők és elemzők, tervezők és fejlesztők közötti ellentétek. Ez érvényes a felülvizsgálat során talált hibákra is.

A tesztelőnek és a tesztvezetőnek a hibákkal, előrehaladással és kockázatokkal kapcsolatos tárgyilagos, konstruktív kommunikáció érdekében jó interperszonális képességekkel kell rendelkeznie. A hibákkal kapcsolatos információ a szoftver, vagy a dokumentum szerzőjének segíthet a képességei fejlesztésében. A teszt során megtalált és javított hibák a későbbiekben időt és pénzt takarítanak meg és csökkentik a kockázatokat.

Kommunikációs problémák előfordulhatnak, különösen akkor, ha a tesztelőket csak a hibákról szóló rossz hírek hozóinak tekintik. Léteznek viszont különböző módszerek arra, hogyan javítsuk a tesztelők és a többiek közti kommunikációt és kapcsolatot:

- Együttműködő szándékkal indítsunk hadakozás helyett – felhívni a figyelmet a közös célra: a minél jobb minőségű rendszerre.
- Semlegesen, tárgyilagosan kell előadni az eredményeket, a kidolgozó személy kritizálása nélkül; vagyis például objektív és tárgyilagos incidensjelentés, illetve felülvizsgálat eredmény jelentés készítése.
- Meg kell próbálni megérteni azt, hogy hogyan érez a másik fél, és miért olyanok a reakciói, amilyenek.
- Meg kell bizonyosodni arról, hogy a másik fél helyesen értette a közlendőnket – és viszont.

## Etikai kódex

A szoftver tesztje során a résztvevők bizalmas és kiváltságos információkhoz juthatnak hozzá. Az etikai kódexre többek között annak biztosítására van szükség, hogy az információkat nem használják fel illetéktelenül. A teszteléssel foglalkozó nemzetközi szervezetek a következő etikai kódexet határozza meg a tesztelők számára:

KÖZÉRDEK – A képesített tesztelőknek következetesen a közérdeknek megfelelően kell tevékenykedniük.

MEGRENDELŐ ÉS MUNKAADÓ – A képesített szoftvertesztelőknek úgy kell tevékenykedniük, hogy a megrendelőik, illetve munkaadóik igényeit legjobban kiszolgálják, ugyanakkor a közérdekkel ne kerüljenek szembe.

TERMÉK – A képesített szoftvertesztelőknek biztosítaniuk kell, hogy az általuk tesztelt, átadásra kerülő termék, vagy rendszer megfeleljen a legmagasabb szakmai szabványoknak.

VÉLEMÉNY – A képesített szoftvertesztelőknek feddhetetlennek és függetlennek kell maradniuk a szakmai véleményalkotáskor.

MENEDZSMENT – A képesített szoftver tesztmenedzsereknek és vezetőknek  támogatniuk kell az etikai kódexet a szoftvertesztelés menedzsmentje felé.

SZAKMA – A képesített szoftvertesztelőknek elő kell segíteniük a szakma hírnevét és feddhetetlenségét a közérdeknek megfelelően.

MUNKATÁRSAK – A képesített szoftvertesztelőknek korrektül és támogatóan kell fellépni a munkatársaik felé és segíteniük kell a szoftverfejlesztőkkel való együttműködést.

SZEMÉLYES - A képesített szoftvertesztelőknek életük végéig tanulniuk kell. A szakmájukban és munkájuk végzése során figyelniük kell arra, hogy az etikai kódex a munkájuk részévé váljon.
